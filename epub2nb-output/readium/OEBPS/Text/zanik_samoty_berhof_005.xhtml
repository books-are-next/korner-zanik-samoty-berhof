<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zanik_samoty_berhof-1</title>
		<link href="../Styles/zanik_samo_idstyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="zanik_samoty_berhof" xml:lang="cs-CZ">
<div><p class="MLP-text-bez1radku--I"><br/></p>
<p class="MLP-text-bez1radku--I"><br/></p>
<p class="MLP-text-bez1radku--I"><br/></p>
<p class="MLP-text-bez1radku--I">Kdo se vydá z&nbsp;bývalého Kolštejna po staré cestě k&nbsp;horám, dojde k&nbsp;místům, kde je několik obrovských balvanů. V&nbsp;dávných dobách je tu prý nakupil čert pro svoje potěšení. Jsou opršelé, zvětralé trvalou nepřízní horského povětří, většinou ukryté v&nbsp;mraku. Jen pár skal vyčnívá k&nbsp;samému temeni jesenických hřebenů, a&nbsp;dobře je nad sebou tuší, kdo stoupá od jihozápadu k&nbsp;horskému sedlu. Jako by se mu kameny celou dobu výstupu posmívaly: než nás najdeš, zaskočí tě tma! To místo se jmenuje Vozka a&nbsp;ze všech okolních vrcholů je daleko nejponuřejší.</p>
			<p class="MLP-text--I">V&nbsp;příběhu, který chceme vyprávět, již ovládal krajinu v&nbsp;područí kopců mír. Na stezce k&nbsp;Vozkovi vystupoval kouř z&nbsp;horských samot a&nbsp;lesk břidlicových střech ukazoval zdaleka směr k&nbsp;lidským obydlím, ale nenabízel zbloudilcům odpočinku. Neboť hrůza, vyhýbající se po šest let tomuto zapomenutému kraji, si teď hledala své poslední útočiště. Vlci v&nbsp;lidské podobě se uchýlili do hor, aby se nasytili krví a&nbsp;ukrutnostmi. Jejich voláním bylo werwolf&nbsp;– vlkodlak a&nbsp;staré germánské runy vyryté ostřím útočného nože na vratech kostela hlásaly příchozím, že není smíru ani konce nenávisti. Byla to doba prvního poválečného podzimu, kdy zazněly ozvěny výstřelů a&nbsp;v&nbsp;horách začali zbytečně umírat lidé. Za nocí hořely chalupy a&nbsp;stohy a&nbsp;lákaly k&nbsp;zkáze můry a&nbsp;netopýry odlesky svých světel.</p>
			<p class="MLP-text--I">Dnes svítí na strmé cestě sotva žlutavé čárky turistických značek. Příroda kolem zklidněla a&nbsp;ukryla zbytky osiřelých chalup. Lidé odtud odešli. Nad základy bývalých dvorců vybujely kopřivy a&nbsp;tráva ukryla zbytky propadlých krovů. Vyrostla příliš rychle. Nikdo by nenašel ani samotu Berhof, která stávala nejdál v&nbsp;horách. Jenom kameny ponurého Vozky prošlý čas nepohnul…</p>
		</div>
</body>
</html>